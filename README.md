ระบบฐานความรู้ (Knowledge Base)
===

เป็นระบบที่เก็บรวบรวมข้อมูลไว้ใช้ในการแก้ปัญหา เพื่อใช้เป็นฐานในการตัดสินใจในการปฏิบัติงานของเครื่องคอมพิวเตอร์ในระบบผู้เชี่ยวชาญ เป็นระบบที่อาศัยความรู้เป็นพื้นฐาน เป็นระบบที่มีความเกี่ยวข้องกับการช่วยตัดสินใจ ซึ่งสามารถใช้ได้กับระบบสารสนเทศเพื่อการจัดการ (MIS) ได้ทุกเรื่อง

## การจัดการความรู้ (Knowledge management : KM)

ความสำคัญของการจัดการความรู้ (Knowledge management : KM)  ในการดำเนินงานของทุกองค์กร ต้องมีการใช้ความรู้ที่จำเป็นต่อการทำให้องค์กรบรรลุเป้าหมาย วิสัยทัศน์หรือพันธกิจ ดังนั้นความรู้เหล่านั้น จึงต้องเป็นความรู้ที่พร้อมใช้สำหรับบุคลากรที่ทำงานอย่างต่อเนื่อง ดังนั้นจึงต้องมีการจัดการความรู้จากแหล่งต่าง ๆ เช่นความรู้ที่เกิดจากประสบการณ์ทำงานที่มีการสั่งสมขั้นตอนและวิธีการมาอย่างยาวนาน ที่พิสูจน์แล้วว่าดี ความรู้เหล่านี้หากไม่ได้รับการจัดการที่ดีก็จะหายไปกับตัวบุคคลเมื่อบุคคลเหล่านั้นลาออก ย้ายหน่วยงาน หรือเกษียณอายุออกไป ทำให้บุคลากรใหม่ หรือบุคลากรที่ทำงานแทนต้องลองผิดลองถูก ทำให้เกิดความเสียเวลา ไม่มีประสิทธิภาพในการทำงานเท่าที่ควร เกิดข้อผิดพลาดได้ เกิดการแกว่งของกระบวนการ ผลที่ตามมาคือผู้รับบริการเกิดความไม่พอใจ เกิดข้อร้องเรียน และผลลัพธ์ขององค์กรเกิดความไม่ต่อเนื่อง นี่จึงเป็นเหตุผลว่า ทำไม การจัดการความรู้ จึงเป็นคำตอบของการพัฒนาองค์กร 